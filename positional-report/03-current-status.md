# Současný stav

## Omezené webové rozhraní
OctoPrint nabízí vynikající webové rozhraní. Pomocí prohlížeče je tedy velmi jednoduché tiskárnu ovládat a nastavovat.
Toto rozhraní je ale zcela zaměřeno na využití z osobního počítače. Ovládací prvky nejsou dostatečně veliké a jejich využívání přináší velmi špatnou uživatelskou zkušenost. Mnohem větším a v současné době nepřekonatelným problémem je nahrávání soborů (modelů) do tiskárny. Operační systém iOS neumožňuje pomocí webového prohlížeče do tiskárny nahrát soubor z libovolného umístění. Z tohoto důvodu není možné obsloužit celý tisk z přenosného zařízení. Tisk je nutné předpřipravit na počítači.

## Ovládání skupiny tiskáren
Velkou překážkou může být také absence hromadného ovládání tiskáren. Přestože se s tímto problémem většina uživatelů OctoPrintu nesetká, může to způsobit komplikace v prostředí, kde se využívá mnoho tiskáren najednou. Z tohoto důvodu není užitatel schopen z jednoho místa zkontrolovat, že tisk probíhá na všech tiskárnách v pořádku. To ani přesto, že tisk probíhá za vysoké teploty a je tedy nebezpečné nechat tiskárny bez dohledu.
